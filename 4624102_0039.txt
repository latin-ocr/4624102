nisi praetorum comitia habituri essent eonsules, vel nunc in transcursu monere
licet, nec quod Marklandum offendit Antistium praeturam petere, qui vix quae-
stura perfunctus esse videatur 69), nec quod Tunstallus reprehendit de consulibus
scribi, quos ambos mortuos esse Brutus nosset 70), eam vim habere, ut epistolae
fldem vel tantillum infirmet. Consulum enim nomen in hoc loquendi genere so·
lemne fuisse videtur, ut perinde esset dicere: comitia habentur, et: eonsules co—
mitia liabent, ut Cicero ad Au. lv. 2: si comitia censorum proximi consules luz-
berent, idemque simili in causa Philipp. XIV. 14, quamvis abesse consules nos-
set, hos tamen solemniter praescripsit: ut C. Pansa A. Hirtius consules imperato-
res alter ambove aut si aberant M. Cornutus praetor urbanus supplicationes ad
omnia pulvinaria constituat,- neque opinor dubitare Brutus poterat, quin aute no·
vorum magistratuum comitia alii consules in mortuorum locum sufficerentur 3 de
praeturae autem petitione ignorantiae crimen, quod in sophistam scilicet suum
Marklandus conjicit, in ipsum recidit, qui non recordatus sit, illis temporibus
legitimum magistratuum petendorum cursum susque deque haberi coepisse. Cujus
rei insignissimum testimonium exstat Ciceronis Philipp. XI. 5: quam absurdum
autem, qui praetor sieri non potuerit, eum petere consulatum, ibidemque de alio,
qui ex aedilitate consulatum petiit3 neu quis hanc licentiam in Antonianos tan· ’
tum cadere putet, in promtu est Furnii exemplum, cui Cicero eodem modo, quo
Brutus se in Antistio fecisse ait, intempestivam petitionem dissuadens scribit Fam.
X. 25: quod eo facilius nobis est, quod non est annus liic tibi destinatus, ut
si aedilis fuisses, post biennium taus annus esset! Difficilior quaestio videtur dc
sua pecunia, qua idem Antistius.Brutum adjuvisse dieitur, quum eam publicam
potius fuisse probabile sit ⁷1); verum tamen si vel maxime suerit, de quo nunc
non quaero, eam quoque, quam pro re publica administraret, non solum in epi-
stolari brevitate suam dici potuisse ostendit Appulejana pecunia Philipp. XIII.
16, neque aliter Cicero ad Cassium Fam. XII. 7: tamen sie statuebam, omnes
quae in istis partibus essent copiae opesque, tuas esse, per teque Asiam provin-
ciam confidebam jam rei publicae recuperatam. Superest tertia decima, in
qua ipse Marklandus nihil reprehendendum invenit, nisi quod Brutus se ea, quae
pro Lentuli liberis deprecetur, non tantum a Cicerone conjunctissimo homine pri-

69) Remarks p. 156 sqq.
70) Observ. p. 315 sqq.
71) Remarks p. 151 sqq.

